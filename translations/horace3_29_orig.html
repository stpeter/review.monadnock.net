<!-- xml prolog will go here once all browsers support it -->
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
<head>
<title>Horace Carmina III.29</title>
<link rel="stylesheet" type="text/css" href="/stylesheets/monad.css" />
</head>
<body bgcolor="#ffffff">
<h4>Horace <em>Carmina</em> III.29</h4>
<div class="original">
<p>
Tyrrhena regum progenies, tibi<br />
non ante verso lene merum cado<br />
&nbsp;&nbsp;&nbsp;cum flore, Maecenas, rosarum et<br />
&nbsp;&nbsp;&nbsp;&nbsp;&nbsp;&nbsp;pressa tuis balanus capillis<br />
iamdudum apud me est. eripe te morae,<br />
nec semper udum Tibur et Aefulae<br />
&nbsp;&nbsp;&nbsp;declive contempleris arvum et<br />
&nbsp;&nbsp;&nbsp;&nbsp;&nbsp;&nbsp;Telegoni iuga parricidae.<br />
fastidiosam desere copiam et<br />
molem propinquam nubibus arduis;<br />
&nbsp;&nbsp;&nbsp;omittae mirari beatae<br />
&nbsp;&nbsp;&nbsp;&nbsp;&nbsp;&nbsp;fumum et opes strepitumque Romae.<br />
plerumque gratae divitibus vices<br />
mundaeque parvo sub lare pauperum<br />
&nbsp;&nbsp;&nbsp;cenae sine aulaeis et ostro<br />
&nbsp;&nbsp;&nbsp;&nbsp;&nbsp;&nbsp;sollicitam explicuere frontem.<br />
iam clarus occultum Andromedae pater<br />
ostendit ignem, iam Procyon furit<br />
&nbsp;&nbsp;&nbsp;et stella vesani Leonis,<br />
&nbsp;&nbsp;&nbsp;&nbsp;&nbsp;&nbsp;sole dies referente siccos:<br />
iam pastor umbras cum grege languido<br />
rivumque fessus quaerit et horridi<br />
&nbsp;&nbsp;&nbsp;dumeta Silvani, caretque<br />
&nbsp;&nbsp;&nbsp;&nbsp;&nbsp;&nbsp;ripa vagis taciturna ventis.<br />
tu civitatem quis deceat status<br />
curas et Vrbi sollicitus times<br />
&nbsp;&nbsp;&nbsp;quid Seres et regnata Cyro<br />
&nbsp;&nbsp;&nbsp;&nbsp;&nbsp;&nbsp;Bactra parent Tanaisque discors.<br />
prudens futuri temporis exitum<br />
caliginosa nocte premit deus,<br />
&nbsp;&nbsp;&nbsp;ridetque si mortalis ultra<br />
&nbsp;&nbsp;&nbsp;&nbsp;&nbsp;&nbsp;fas trepidat. quod adest memento<br />
componere aequus; cetera fluminis<br />
ritu feruntur, nunc medio alveo<br />
&nbsp;&nbsp;&nbsp;cum pace delabentis Etruscum<br />
&nbsp;&nbsp;&nbsp;&nbsp;&nbsp;&nbsp;in mare, nunc lapides adesos<br />
stirpesque raptas et pecus et domos<br />
volventis una non sine montium<br />
&nbsp;&nbsp;&nbsp;clamore vicinaeque silvae,<br />
&nbsp;&nbsp;&nbsp;&nbsp;&nbsp;&nbsp;cum fera diluvies quietos<br />
irritat amnis. ille potens sui<br />
laetusque deget, cui licet in diem<br />
&nbsp;&nbsp;&nbsp;dixisse 'vixi: cras vel atra<br />
&nbsp;&nbsp;&nbsp;&nbsp;&nbsp;&nbsp;nube polum Pater occupato<br />
vel sole puro; non tamen irritum,<br />
quodcumque retro est, efficiet neque<br />
&nbsp;&nbsp;&nbsp;diffinget infectumque reddet,<br />
&nbsp;&nbsp;&nbsp;&nbsp;&nbsp;&nbsp;quod fugiens semel hora vexit.'<br />
Fortuna saevo laeta negotio et<br />
ludum insolentem ludere pertinax<br />
&nbsp;&nbsp;&nbsp;transmutat incertos honores,<br />
&nbsp;&nbsp;&nbsp;&nbsp;&nbsp;&nbsp;nunc mihi, nunc alii benigna.<br />
laudo manentem; si celeris quatit<br />
pennas, resigno quae dedit et mea<br />
&nbsp;&nbsp;&nbsp;virtute me involvo probamque<br />
&nbsp;&nbsp;&nbsp;&nbsp;&nbsp;&nbsp;pauperiem sine dote quaero.<br />
non est meum, si mugiat Africis<br />
malus procellis, ad miseras preces<br />
&nbsp;&nbsp;&nbsp;decurrere et votis pacisci<br />
&nbsp;&nbsp;&nbsp;&nbsp;&nbsp;&nbsp;ne Cypriae Tyriaeque merces<br />
addant avaro divitas mari.<br />
tunc me biremis praesidio scaphae<br />
&nbsp;&nbsp;&nbsp;tutum per Aegaeos tumultus<br />
&nbsp;&nbsp;&nbsp;&nbsp;&nbsp;&nbsp;aura feret geminusque Pollux.
</p>
</div>
</body>
</html>
