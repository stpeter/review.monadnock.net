<!-- xml prolog will go here once all browsers support it -->
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
<head>
<title>Horace Carmina II.10</title>
<link rel="stylesheet" type="text/css" href="/stylesheets/monad.css" />
</head>
<body bgcolor="#ffffff">
<h4>Horace <em>Carmina</em> II.10</h4>
<div class="original">
<p>
Rectius vives, Licini, neque altum<br />
semper urgendo neque, dum procellas<br />
cautus horrescis, nimium premendo<br />
&nbsp;&nbsp;&nbsp;litus iniquum.
</p>
<p>
auream quisquis mediocritatem<br />
diligit, tutus caret obseleti<br />
sordibus tecti, caret invidenda<br />
&nbsp;&nbsp;&nbsp;sobrius aula.
</p>
<p>
saepius ventis agitatur ingens<br />
pinus et celsae graviore casu<br />
decidunt turres feriuntque summos<br />
&nbsp;&nbsp;&nbsp;fulgura montis.
</p>
<p>
sperat infestis, metuit secundis<br />
alteram sortem bene praeparatum<br />
pectus. informis hiemes reducit<br />
&nbsp;&nbsp;&nbsp;Iuppiter, idem
</p>
<p>
summovet. non, si male nunc, et olim<br />
sic erit: quondam cithara tacentem<br />
suscitat Musam neque semper arcum<br />
&nbsp;&nbsp;&nbsp;tendit Apollo.
</p>
<p>
redus angustis animosus atque<br />
fortis appare; sapienter idem<br />
contrahes vento nimium secundo<br />
&nbsp;&nbsp;&nbsp;turgida vela.
</p>
</div>
</body>
</html>
