<!-- xml prolog will go here once all browsers support it -->
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
<head>
<title>Horace Carmina I.9</title>
<link rel="stylesheet" type="text/css" href="/stylesheets/monad.css" />
</head>
<body bgcolor="#ffffff">
<h4>Horace <em>Carmina</em> I.9</h4>
<div class="original">
<p>
Vides ut alta stet nive candidum<br />
Soracte, nec iam sustineant onus<br />
&nbsp;&nbsp;&nbsp;silvae laborantes, geluque<br />
&nbsp;&nbsp;&nbsp;&nbsp;&nbsp;&nbsp;flumina consiterint acuto.
</p>
<p>
dissolve frigus ligna super foco<br />
large reponens atque benignius<br />
&nbsp;&nbsp;&nbsp;deprome quadrimum Sabina,<br />
&nbsp;&nbsp;&nbsp;&nbsp;&nbsp;o Thaliarche, merum diota:
</p>
<p>
permitte divis cetera, qui simul<br />
stravere ventos aequore fervido<br />
&nbsp;&nbsp;&nbsp;deproeliantis, nec cupressi<br />
&nbsp;&nbsp;&nbsp;&nbsp;&nbsp;nec veteres agitantur orni.
</p>
<p>
quid sit futurum cras fuge quaerere et<br />
quem Fors dierum cumque dabit lucro<br />
&nbsp;&nbsp;&nbsp;appone, nec dulcis amores<br />
&nbsp;&nbsp;&nbsp;&nbsp;&nbsp;sperne puer neque tu choreas,
</p>
<p>
donec virenti canities abest<br />
morosa. nunc et campus et areae<br />
&nbsp;&nbsp;&nbsp;lenesque sub noctem susurri<br />
&nbsp;&nbsp;&nbsp;&nbsp;&nbsp;composita repetantur hora,
</p>
<p>
nunc et latentis proditor intimo<br />
gratus puellae risus ab angulo<br />
&nbsp;&nbsp;&nbsp;pignusque dereptum lacertis<br />
&nbsp;&nbsp;&nbsp;&nbsp;&nbsp;aut digito male pertinaci.
</p>
</div>
</body>
</html>
