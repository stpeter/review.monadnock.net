<!-- xml prolog will go here once all browsers support it -->
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
<head>
<title>Horace Carmina IV.7</title>
<link rel="stylesheet" type="text/css" href="/stylesheets/monad.css" />
</head>
<body bgcolor="#ffffff">
<h4>Horace <em>Carmina</em> IV.7</h4>
<div class="original">
<p>
Diffugere nives, redeunt iam gramina campis<br />
&nbsp;&nbsp;&nbsp;&nbsp;&nbsp;&nbsp;arboribusque comae;<br />
mutat terra vices, et decrescentia ripas<br />
&nbsp;&nbsp;&nbsp;&nbsp;&nbsp;&nbsp;flumina praetereunt;<br />
Gratia cum Nymphis geminisque sororibus audet<br />
&nbsp;&nbsp;&nbsp;&nbsp;&nbsp;&nbsp;ducere nuda choros.<br />
immortalia ne speres, monet annus et almum<br />
&nbsp;&nbsp;&nbsp;&nbsp;&nbsp;&nbsp;quae rapit hora diem:<br />
frigora mitescunt Zephyris, ver proterit aestas<br />
&nbsp;&nbsp;&nbsp;&nbsp;&nbsp;&nbsp;interitura simul<br />
pomifer Autumnus fruges effuderit, et mox<br />
&nbsp;&nbsp;&nbsp;&nbsp;&nbsp;&nbsp;bruma recurrit iners.<br />
damna tamen celeres reparant caelestia lunae:<br />
&nbsp;&nbsp;&nbsp;&nbsp;&nbsp;&nbsp;nos ubi decidimus<br />
quo pater Aeneas, quot Tullus dives et Ancus,<br />
&nbsp;&nbsp;&nbsp;&nbsp;&nbsp;&nbsp;pulvis et umbra sumus.<br />
quis scit an adiciant hodiernae crastina summae<br />
&nbsp;&nbsp;&nbsp;&nbsp;&nbsp;&nbsp;tempora di superi?<br />
cuncta manus avidas fugient heredis, amico<br />
&nbsp;&nbsp;&nbsp;&nbsp;&nbsp;&nbsp;quae dederis animo.<br />
cum semel occideris et de te splendida Minos<br />
&nbsp;&nbsp;&nbsp;&nbsp;&nbsp;&nbsp;fecerit arbitria<br />
non, Torquate, genus, non te facundia, non te<br />
&nbsp;&nbsp;&nbsp;&nbsp;&nbsp;&nbsp;restituet pietas;<br />
infernis neque enim tenebris Diana pudicum<br />
&nbsp;&nbsp;&nbsp;&nbsp;&nbsp;&nbsp;liberat Hippolytum<br />
nec Lethaea valet Theseus abrumpere caro<br />
&nbsp;&nbsp;&nbsp;&nbsp;&nbsp;&nbsp;vincula Perithoo.
</p>
</div>
</body>
</html>
