<!-- xml prolog will go here once all browsers support it -->
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
<head>
<title>Horace Carmina I.28</title>
<link rel="stylesheet" type="text/css" href="/stylesheets/monad.css" />
</head>
<body bgcolor="#ffffff">
<h4>Horace <em>Carmina</em> I.28</h4>
<div class="original">
<p>
Te maris et terrae numeroque carentis harenae<br />
&nbsp;&nbsp;&nbsp;&nbsp;&nbsp;mensorem cohibent, Archyta,<br />
pulveris exigui prope litus parva Matinum<br />
&nbsp;&nbsp;&nbsp;&nbsp;&nbsp;munera, nec quicquam tibi prodest<br />
aerias temptasse domos animoque rotundum<br />
&nbsp;&nbsp;&nbsp;&nbsp;&nbsp;percurrisse polum morituro.<br />
occidet et Pelopis genitor, conviva deorum,<br />
&nbsp;&nbsp;&nbsp;&nbsp;&nbsp;Tithonisque remotus in auras,<br />
et Iovis arcanis Minos admissus, habentque<br />
&nbsp;&nbsp;&nbsp;&nbsp;&nbsp;Tartara Panthoiden iterum Orco<br />
demissum, quamvis clipeo Troiana refixo<br />
&nbsp;&nbsp;&nbsp;&nbsp;&nbsp;tempora testatus nihil ultra<br />
nervos atque cutem morti concesserat atrae,<br />
&nbsp;&nbsp;&nbsp;&nbsp;&nbsp;iudice te non sordibus auctor<br />
naturae verique. sed omnis una manet nox<br />
&nbsp;&nbsp;&nbsp;&nbsp;&nbsp;et calcanda semel via leti.<br />
dant alios Furiae torvo spectacula Marti;<br />
&nbsp;&nbsp;&nbsp;&nbsp;&nbsp;exitio est avidum mare nautis;<br />
mixta senum ac iuvenum densentur funera; nullum<br />
&nbsp;&nbsp;&nbsp;&nbsp;&nbsp;saeva caput Proserpina fugit.<br />
me quoque devexi rapidus comes Orionis<br />
&nbsp;&nbsp;&nbsp;&nbsp;&nbsp;Illyricis Notus obruit undis.<br />
at tu, nauta, vagae ne parce malignus harenae<br />
&nbsp;&nbsp;&nbsp;&nbsp;&nbsp;ossibus et capiti inhumato<br />
particulam dare: sic, quodcumque minabitur Eurus<br />
&nbsp;&nbsp;&nbsp;&nbsp;&nbsp;fluctibus Hesperiis, Venusinae<br />
plectantur silvae te sospite, multaque merces<br />
&nbsp;&nbsp;&nbsp;&nbsp;&nbsp;unde potest tibi defluat aequo<br />
ab Iove Neptunoque sacri custode Tarenti.<br />
&nbsp;&nbsp;&nbsp;&nbsp;&nbsp;neglegis immeritis nocituram<br />
postmodo te natis fraudem committere? fors et<br />
&nbsp;&nbsp;&nbsp;&nbsp;&nbsp;debita iura vicesque superbae<br />
te maneant ipsum: precibus non linquar inultis,<br />
&nbsp;&nbsp;&nbsp;&nbsp;&nbsp;teque piacula nulla resolvent.<br />
quamquam festinas, non est mora longa; licebit<br />
&nbsp;&nbsp;&nbsp;&nbsp;&nbsp;iniecto ter pulvere curras.
</p>
</div>
</body>
</html>
