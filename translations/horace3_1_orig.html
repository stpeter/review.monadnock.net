<!-- xml prolog will go here once all browsers support it -->
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
<head>
<title>Horace Carmina III.1</title>
<link rel="stylesheet" type="text/css" href="/stylesheets/monad.css" />
</head>
<body bgcolor="#ffffff">
<h4>Horace <em>Carmina</em> III.1</h4>
<div class="original">
<p>
Odi profanum vulgus et arceo;<br />
favete linguis: carmina non prius<br />
&nbsp;&nbsp;&nbsp;audita Musarum sacerdos<br />
&nbsp;&nbsp;&nbsp;&nbsp;&nbsp;&nbsp;virginibus puerisque canto.<br />
regum timendorum in proprios greges,<br />
reges in ipsos imperium est Iovis,<br />
&nbsp;&nbsp;&nbsp;clari Giganteo triumpho,<br />
&nbsp;&nbsp;&nbsp;&nbsp;&nbsp;&nbsp;cuncta supercilio moventis.<br />
est ut viro vir latius ordinet<br />
arbusta sulcis, hic generosior<br />
&nbsp;&nbsp;&nbsp;descendat in Campum petitor,<br />
&nbsp;&nbsp;&nbsp;&nbsp;&nbsp;&nbsp;moribus hic meliorque fama<br />
contendat, illi turba clientium<br />
sit maior: aequa lege Necessitas<br />
&nbsp;&nbsp;&nbsp;sortitur insignis et imos;<br />
&nbsp;&nbsp;&nbsp;&nbsp;&nbsp;&nbsp;omne capax movet urna nomen.<br />
destrictus ensis cui super impia<br />
cervice pendet, non Siculae dapes<br />
&nbsp;&nbsp;&nbsp;dulcem elaborabut saporem,<br />
&nbsp;&nbsp;&nbsp;&nbsp;&nbsp;&nbsp;non avium citharaeque cantus<br />
somnum reducent: somnus agrestium<br />
lenis virorum non humilis domos<br />
&nbsp;&nbsp;&nbsp;fastidit umbrosamque ripam,<br />
&nbsp;&nbsp;&nbsp;&nbsp;&nbsp;&nbsp;non Zephyris agitata Tempe.<br />
desiderantem quod satis est neque<br />
tumultuosum sollicitat mare<br />
&nbsp;&nbsp;&nbsp;nec saevus Arcturi cadentis<br />
&nbsp;&nbsp;&nbsp;&nbsp;&nbsp;&nbsp;impetus aut orientis Haedi,<br />
non verberatae grandine vineae<br />
fundusque mendax, arbore nunc aquas<br />
&nbsp;&nbsp;&nbsp;culpante, nunc torrentia agros<br />
&nbsp;&nbsp;&nbsp;&nbsp;&nbsp;&nbsp;sidera, nunc hiemes iniquas.<br />
contracta pisces aequora sentiunt<br />
iactis in altum molibus; huc frequens<br />
&nbsp;&nbsp;&nbsp;caementa demittit redemptor<br />
&nbsp;&nbsp;&nbsp;&nbsp;&nbsp;&nbsp;cum famulis dominusque terrae<br />
fastidiosus: sed Timor et Minae<br />
scandunt eodem quo dominus, neque<br />
&nbsp;&nbsp;&nbsp;decedit aerata triremi et<br />
&nbsp;&nbsp;&nbsp;&nbsp;&nbsp;&nbsp;post equitem sedet atra Cura.<br />
quodsi dolentem nec Phrygius lapis<br />
nec purpurarum sidere clarior<br />
&nbsp;&nbsp;&nbsp;delenit usus nec Falerna<br />
&nbsp;&nbsp;&nbsp;&nbsp;&nbsp;&nbsp;vitis Achaemeniumque costum,<br />
cur invidendis postibus et novo<br />
sublime ritu moliar atrium?<br />
&nbsp;&nbsp;&nbsp;cur valle permutem Sabina<br />
&nbsp;&nbsp;&nbsp;&nbsp;&nbsp;&nbsp;divitias operosiores?
</p>
</div>
</body>
</html>
