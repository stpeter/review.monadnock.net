<!-- xml prolog will go here once all browsers support it -->
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
<head>
<title>Horace Carmina I.31</title>
<link rel="stylesheet" type="text/css" href="/stylesheets/monad.css" />
</head>
<body bgcolor="#ffffff">
<h4>Horace <em>Carmina</em> I.31</h4>
<div class="original">
<p>
Quid dedicatum poscit Appolinem<br />
vates? quid orat de patera novum<br />
&nbsp;&nbsp;&nbsp;fundens liquorem? non opimae<br />
&nbsp;&nbsp;&nbsp;&nbsp;&nbsp;Sardiniae segetes feraces,
</p>
<p>
non aestuosae grata Calabriae<br />
armenta, non aurum aut ebur Indicum,<br />
&nbsp;&nbsp;&nbsp;non rura quae Liris quieta<br />
&nbsp;&nbsp;&nbsp;&nbsp;&nbsp;mordet aqua taciturnus amnis.
</p>
<p>
premant Calenam falce quibus dedit<br />
fortuna vitem, dives et aureis<br />
&nbsp;&nbsp;&nbsp;mercator exsiccet culullis<br />
&nbsp;&nbsp;&nbsp;&nbsp;&nbsp;vina Syra reparata merce,
</p>
<p>
dis carus ipsis, quippe ter et quater<br />
anno revisens aequor Atlanticum<br />
&nbsp;&nbsp;&nbsp;impune. me pascunt olivae,<br />
&nbsp;&nbsp;&nbsp;&nbsp;&nbsp;me cichorea levesque malvae.
</p>
<p>
frui paratis et valido mihi,<br />
Latoe, dones, at, precor, integra<br />
&nbsp;&nbsp;&nbsp;cum mente, nec turpem senectam<br />
&nbsp;&nbsp;&nbsp;&nbsp;&nbsp;degere nec cithara carentem.
</p>
</div>
</body>
</html>
