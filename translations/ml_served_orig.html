<!-- xml prolog will go here once all browsers support it -->
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
<head>
<title>In einem zwivellichen wan</title>
<link rel="stylesheet" type="text/css" href="/stylesheets/monad.css" />
</head>
<body bgcolor="#ffffff">
<h4>In einem zwivellichen wan</h4>
<div class="original">
<p>
In einem zwivellichen wan<br />
was ich gesezzen und gedahte<br />
ich wolte von ir dienste gan,<br />
wan daz ein trost mich wider brahte.<br />
Trost mag ez rehte niht geheizen, ouwe des!<br />
Ez ist vil kume ein kleinez troestelin,<br />
so kleine, swenne ichz iu gesage, ir spottet min.<br />
Doch froewet sich luetzel iemen, er enwizze wes.
</p>
<p>
Mich hat ein halm gemachet fro:<br />
er giht ich suel genade vinden.<br />
Ich maz daz selbe kleine stro,<br />
als ich hie vore sach von kinden.<br />
Nu hoeret unde merket, ob siz denne tuo:<br />
"Si tuot, si entuot, si tuot, si entuot, si tuot."<br />
Swie dicke ichz tete, so was ie daz ende guot.<br />
Daz troestet mich: da hoeret ouch geloube zuo.
</p>
</div>
</body>
</html>
