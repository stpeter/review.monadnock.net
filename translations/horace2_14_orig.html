<!-- xml prolog will go here once all browsers support it -->
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
<head>
<title>Horace Carmina II.14</title>
<link rel="stylesheet" type="text/css" href="/stylesheets/monad.css" />
</head>
<body bgcolor="#ffffff">
<h4>Horace <em>Carmina</em> II.14</h4>
<div class="original">
<p>
Eheu fugaces, Postume, Postume,<br />
labuntur anni nec pietas moram<br />
&nbsp;&nbsp;&nbsp;rugis et instanti senectae<br />
&nbsp;&nbsp;&nbsp;&nbsp;&nbsp;adferet indomitaeque morti:
</p>
<p>
non si trecenis quotquot eunt dies,<br />
amice, places illacrimabilem<br />
&nbsp;&nbsp;&nbsp;Plutona tauris, qui ter amplum<br />
&nbsp;&nbsp;&nbsp;&nbsp;&nbsp;Geryonen Tityonque tristi
</p>
<p>
compescit unda, scilicet omnibus,<br />
quicumque terrae munere vescimur,<br />
&nbsp;&nbsp;&nbsp;enaviganda, sive reges<br />
&nbsp;&nbsp;&nbsp;&nbsp;&nbsp;sive inopes erimus coloni.
</p>
<p>
frustra cruento Marte carebimus<br />
fractisque rauci fluctibus Hadriae<br />
&nbsp;&nbsp;&nbsp;frustra per autumnus nocentem<br />
&nbsp;&nbsp;&nbsp;&nbsp;&nbsp;corporibus metuemus Austrum:
</p>
<p>
visendus ater flumine languido<br />
Cocytos errans et Danai genus<br />
&nbsp;&nbsp;&nbsp;infame damnatusque longi<br />
&nbsp;&nbsp;&nbsp;&nbsp;&nbsp;Sisyphus Aeolides laboris:
</p>
<p>
linquenda tellus et domus et placens<br />
uxor, neque harum quas colis arborum<br />
&nbsp;&nbsp;&nbsp;te praeter invisas cupressos<br />
&nbsp;&nbsp;&nbsp;&nbsp;&nbsp;ulla brevem dominum sequetur:
</p>
<p>
absumet heres Caecuba dignior<br />
servata centum clavibus et mero<br />
&nbsp;&nbsp;&nbsp;tinget pavimentum superbo,<br />
&nbsp;&nbsp;&nbsp;&nbsp;&nbsp;pontificum potiore cenis.
</p>
</div>
</body>
</html>
