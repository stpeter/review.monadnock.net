<!-- xml prolog will go here once all browsers support it -->
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
<head>
<title>Horace Carmina II.3</title>
<link rel="stylesheet" type="text/css" href="/stylesheets/monad.css" />
</head>
<body bgcolor="#ffffff">
<h4>Horace <em>Carmina</em> II.3</h4>
<div class="original">
<p>
Aequam memento rebus in arduis<br />
servare mentem, non secus in bonis<br />
&nbsp;&nbsp;&nbsp;ab insolentia temperatam<br />
&nbsp;&nbsp;&nbsp;&nbsp;&nbsp;laetitia, moriture Delli,
</p>
<p>
seu maestus omni tempore vixeris,<br />
seu te in remoto gramine per dies<br />
&nbsp;&nbsp;&nbsp;festos reclinatum bearis<br />
&nbsp;&nbsp;&nbsp;&nbsp;&nbsp;interiore nota Falerni.
</p>
<p>
quo pinus ingens albaque populus<br />
umbram hospitalem consociare amant<br />
&nbsp;&nbsp;&nbsp;ramis? quid obliquo laborat<br />
&nbsp;&nbsp;&nbsp;&nbsp;&nbsp;lympha fugax trepidare rivo?
</p>
<p>
us vina et unguenta et nimium brevis<br />
flores amoenae ferre iube rosae<br />
&nbsp;&nbsp;&nbsp;dum res et aetas et sororum<br />
&nbsp;&nbsp;&nbsp;&nbsp;&nbsp;fila trium patiuntur atra.
</p>
<p>
cedes coemptis saltibus et domo<br />
villaque flavus quam Tiberis lavit;<br />
&nbsp;&nbsp;&nbsp;cedes, et exstructis in altum<br />
&nbsp;&nbsp;&nbsp;&nbsp;&nbsp;divitiis potietur heres.
</p>
<p>
divesne prisco natus ab Inacho<br />
nil interest an pauper et infima<br />
&nbsp;&nbsp;&nbsp;de gente sub divo moreris<br />
&nbsp;&nbsp;&nbsp;&nbsp;&nbsp;victima nil miserantis Orci
</p>
<p>
omnes eodem cogimur, omnium<br />
versatur urna serius ocius<br />
&nbsp;&nbsp;&nbsp;sors exitura et nos in aeternum<br />
&nbsp;&nbsp;&nbsp;&nbsp;&nbsp;exsilium impositura cumbae.
</p>
</div>
</body>
</html>
